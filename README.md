# OS
Virtualios mašinos procesoriaus komandos operuoja su duomenimis, esančiais steko viršūnėje. Yra komandos duomenų persiuntimui iš atminties į steką ir atvirkščiai, aritmetinės (sudėties, atimties, daugybos, dalybos), sąlyginio ir besąlyginio valdymo perdavimo, įvedimo, išvedimo ir programos pabaigos komandos. Registrai yra du: komandų skaitiklio ir steko viršūnės. Atminties dydis yra 256 blokų po 256 žodžius (žodžio ilgį pasirinkite patys).
Realios mašinos procesorius gali dirbti dviem režimais: vartotojo ir supervizoriaus. Virtualios mašinos atmintis atvaizduojama į vartotojo atmintį naudojant puslapių transliaciją. Numatytas swapping mechanizmo palaikymas, t.y. vartotojo atminties puslapiai gali būti iškeliami į išorinę atminti. Yra taimeris, kas tam tikrą laiko intervalą generuojantis pertraukimus. Įvedimui naudojama klaviatūra, išvedimui - ekranas. Yra išorinės atminties įrenginys - kietasis diskas.
Vartotojas, dirbantis su sistema, programas paleidžia interaktyviai, surinkdamas atitinkamą komandą. Laikoma, kad vartotojo programos yra realios mašinos kietajame diske, į kurį jos patalpinamos „išorinėmis“, modelio, o ne projektuojamos OS, priemonėmis. Trūkstant atminties, sistema dalį vartotojo atminties puslapių (bet ne visą kažkurios VM atmintį) perkelia į išorinę atmintį, t.y. naudoja swapping'ą.
